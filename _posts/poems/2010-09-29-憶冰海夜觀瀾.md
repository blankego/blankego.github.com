---
layout: poem
categories: 詩詞
tags: 五律
title: 憶冰海夜觀瀾
---

	風驚員嶠北 月悚尾閭東 
	洶洶鯨鯤走 冥冥蛤蟹空 
	孤鷗凌箭霰 煢客慄槍凍 
	袒裼隨寒冽 湔腸淬苦衷

莊生名之曰尾閭，列子乃言歸墟，並云海東極遙處有此無底大壑，為眾水歸泄之所。更有五仙山浮汎其中：一曰岱輿，二曰員嶠，三曰方壺，四曰瀛洲，五曰蓬萊。彊禺遣巨鰲十五舉首負之使峙。有龍伯國人，體極龐碩者，一釣得六鰲而去。岱輿、員嶠失其所憑依，終漂流北極而沈於海底。
