---
layout: poem
categories: 詩詞
tags: 詞
title: 減字木蘭花-無題三首
---
〔其一〕
	重衾亂裹，羅襪半除眉並鎖。夢裡銷魂，碎語悽悽不可聞。
	窗凝簾簌，旖旎難堪寒意促。兀自銜煙，懛看微紅照鼻邊。

〔其二〕
	天昏雪蕩，相擁剎那成坐忘。尤喜風吹，伴與飛花眸底歸。
	冰檠掩映，壚肆失真為佈景。驀感砭針，卻是怦怦誰動心。
〔其三〕
	空虛昏黑，共覰茶燈人默默。肌沁毫寒，醉意闌珊紅酒羶。
	北堂鐘響，且攬柔肩輕抵掌。䰀鬌含馨，黯淡時分最忘情。
