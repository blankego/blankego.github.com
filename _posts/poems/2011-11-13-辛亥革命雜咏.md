---
layout: poem
categories: 詩詞
tags: 七絕
title: 辛亥革命雜咏
---
	因循損益幾多番，百世何暇一瞬觀？
	治國恆由正心始，亂乎本末曷能安？

	寧有種乎財與官？德才堪否挽狂瀾？
	漏舟磐雨酣相鬥，魚腹翻推時不看。

	干城安得補甌殘？在劫豈徒胡祚殫？
	三百一夫交迭代，洵非不害惑申韓!

	舊邦新命庶黎擔，巴望東山渺謝安。
	徒羨黃袍綴紅線，太原公子病蹣跚。

	蒼暾鐵血颭斑斕，四海腥氛一指彈。
	敷衍共和周召乏，玄冰開化幾尋寒？＊

＊四尺謂之仞，倍仞謂之尋
