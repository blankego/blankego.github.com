---
layout: poem
categories: 詩詞
tags: 七律
title: 武昌起義九十九年祭
---

	回眸百歲一何長？
	恍若流星寂滅光。
	川路宏猷隳小產，
	楚臺壯舉絶夭殤。
	花瓶錦繡行諮議，
	酒幌招搖說憲章。
	依舊公私難兩立，＊
	徒然釁鼓死端方。

＊《韓非子·五蠹》：「古者蒼頡之作書也，自環者謂之私，背私謂之公，公私之相背也，乃蒼頡固以知之矣。今以為同利者，不察之患也。然則為匹夫計者，莫如脩行義而習文學。行義脩則見信，見信則受事；文學習則為明師，為明師則顯榮；此匹夫之美也。然則無功而受事，無爵而顯榮，為有政如此，則國必亂，主必危矣。故不相容之事，不兩立也。」
